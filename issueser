Yangi yil, tuzdim-da yangi rejalar,
Berdim-da va’dalar tog’dayin tizib.
Ishondi, qo’lladi, necha – nechalar,
Qo’limdan kelishin, ko’zimdan sezib.
Lekin qalb ko’zlarim, ishonsa zora.

Ularni bajarish shuncha qiyinmi? 
Dedim – “to’xtash menga oxirgi yechim”!
Yangi yil, gaplarim endi tiyinmi?
O’zimning to’xtagim kelmoqda nechun?
Kelyapsan, ishonchim yo’qdir tobora.     

Kalendar sen bilan boshlansa nima?
Boshlashim kerakmi Sen-la rejalar,
Shundan jahlim chiqib, birinchi kunni,
Unutdim, harna-da, bir kun tejalar.
Odatlarim aytdi, boshqa yo’q chora.

Rejamga vafoni so’raganlarga,
Go’zal baxonalar saf tortdi qator.
Hammani aldadim, ishontirdim-u,
Chin dildan aytsam ham, vajlarni takror,
Vijdonni aldolmay, bo’ldim ovora!

Yangi yil, tuzdim-da yangi rejalar.
Lekin qalb ko’zlarim ishonsa zora.
